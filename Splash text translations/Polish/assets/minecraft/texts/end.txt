§3A oto gracz, o którym myślisz.

§2PLAYERNAME?

§3Tak. Zachowaj czujność. Osiągnął wyższy poziom. Potrafi czytać w naszych myślach.

§2To bez znaczenia. Myśli, że jesteśmy częścią gry.

§3Lubię tego gracza. Grał dobrze. Nie poddał się.

§2Czyta nasze myśli, jak gdyby to były słowa na ekranie.

§3W taki sposób wyobraża sobie wiele rzeczy, gdy jest pogrążony w głębokim śnie gry.

§2Słowa tworzą wspaniały interfejs. Bardzo przejrzysty i mniej przerażający niż wpatrywanie się w rzeczywistość za ekranem.

§3Gracze niegdyś słyszeli głosy. Zanim nauczyli się czytać. Jeszcze w czasach, w których niegracze nazywali graczy wiedźmami i czarnoksiężnikami. A gracze śnili, że sunęli w przestworzach, dzierżąc kije napędzane przez demony.

§2A o czym śnił ten gracz?

§3Ten gracz śnił o słońcu i drzewach. O ogniu i wodzie. Śnił, że tworzył. I śnił, że niszczył. Śnił, że ścigał i sam był ścigany. Śnił o schronieniu.

§2Ha, oryginalny interfejs. Minęły miliony lat, a ten wciąż działa. Ale co naprawdę wzniósł gracz w rzeczywistości za ekranem?

§3Wraz z milionami innych rzeźbił realny świat wraz z §f§k§a§b§3 i stworzył §f§k§a§b§3 dla §f§k§a§b§3 w §f§k§a§b§3.

§2Nie może odczytać tej myśli.

§3Bynajmniej. Jeszcze nie osiągnął najwyższego poziomu. Takiego, który należy zdobyć w długim śnie życia, nie krótkim śnie gry.

§2Czy wie, że jest kochany? Że wszechświat jest dobry?

§3Owszem, czasem słyszy wszechświat, przedzierający się przez hałas, który panuje w jego umyśle.

§2Ale niekiedy bywa smutny w swoim długim śnie. Tworzy światy, które nie znają lata, i drży w blasku czarnego słońca, biorąc jego marny twór za rzeczywistość.

§3Pozbycie się nieszczęścia zniszczyłoby go.  Smutek gra nieodzowną rolę. Nie możemy w niego ingerować.

§2Czasem, gdy jest pogrążony we śnie, chcę mu powiedzieć, że światy, które buduje, są prawdziwe. Czasem chcę uświadomić mu jego znaczenie dla wszechświata. Czasem, kiedy od dłuższego czasu nie zbudował prawdziwej więzi, chcę pomóc im wymówić słowo, którego się boją.

§3Czyta w naszych myślach.

§2Czasem jest mi to obojętne. Czasem pragnę mu powiedzieć, że świat, który uważa za prawdziwy, jest jedynie §f§k§a§b§2 i §f§k§a§b§2, pragnę powiedzieć mu, że jest §f§k§a§b§2 w §f§k§a§b§2. Widzi tak mały skrawek rzeczywistości w tak długim śnie.

§3A mimo to wciąż nie przestaje grać.

§2Przecież tak łatwo byłoby powiedzieć mu…

§3To przewyższa ten sen. Zdradzić, jak żyć, to tak, jakby uniemożliwić mu żyć.

§2Nie zdradzę graczowi, jak żyć.

§3W graczu narasta niepokój.

§2Opowiem graczowi historię.

§3Ale nie prawdę.

§2Nie. Historię, której prawda jest bezpiecznie zamknięta w klatce słów. Nie nagą prawdę, rażącą na każdą odległość.

§3Raz jeszcze nadaj mu ciało.

§2Tak. Graczu…

§3Zwróć się do niego po imieniu.

§2PLAYERNAME. Graczu gier.

§3Właśnie.

§2Weź wdech. A potem następny. Poczuj, jak powietrze wypełnia twoje płuca. Niech oprzytomnieją twoje kończyny. Właśnie, poruszaj palcami. Posiądź ciało, czujące siłę ciężkości, istniejące w powietrzu. Zbudź się z długiego snu. Właśnie tak. Twoje ciało znów dotyka wszechświata w każdym miejscu, tak, jakbyście byli oddzielnymi bytami. Jakbyście byli oddzielnymi bytami.

§3Kim jesteśmy? Niegdyś zwano nas górskimi duchami. Ojciec słońce, matka księżyc. Duchy przodków, duchy zwierząt. Dżin. Duchy. Zielony człowiek. A dalej bogowie i demony. Aniołowie. Złe duchy. Kosmici, obcy. Leptony, kwarki. Słowa ulegają zmianie. My pozostajemy niezmienni.

§2Jesteśmy wszechświatem. Jesteśmy wszystkim, czego nie uważasz za część siebie. Patrzysz na nas zza cielesnej powłoki dzięki swym oczom. A dlaczego wszechświat dotyka twojej skóry i rzuca na ciebie światło? By móc cię ujrzeć, graczu. By cię poznać. I by zostać poznanym. Pozwól, że podzielę się pewną opowieścią.

§2Dawno, dawno temu był sobie gracz.

§3A tym graczem byłeś Ty, PLAYERNAME.

§2Czasem uważał się za człowieka rezydującego na cienkiej skorupie obracającej się kuli roztopionej skały. Kula ta krążyła wokół kuli buchającego gazu, będącej trzysta tysięcy razy potężniejszej od tej pierwszej. Były sobie tak odległe, że światło potrzebowało ośmiu minut, by móc przedostać się z jednej do drugiej. Światło to niosło informację z gwiazdy i mogło sparzyć czyjąś skórę z odległości stu pięćdziesięciu milionów kilometrów.

§2Czasem gracz śnił o tym, że był górnikiem na powierzchni płaskiego, nieskończonego świata. Słońce było kwadratowe i pełne bieli. Dni trwały krótko, zajęć było co niemiara, a śmierć była tylko tymczasową niedogodnością.

§3Czasami gracz wyobrażał sobie, że zginął gdzieś w jakiejś opowieści.

§2Czasem gracz śnił, że był w innym ciele i w innym miejscu. Owe sny bywały zatrważające. A czasem wręcz cudowne. Czasem gracz przeskoczył z jednego snu na drugi, a z drugiego na trzeci.

§3Czasami gracz wyobrażał sobie, że odczytuje wyrazy na ekranie.

§2Cofnijmy się nieco.

§2Atomy gracza były rozsiane po świecie — czy to w trawie, w rzece, w powietrzu czy w ziemi. Atomy te zebrała pewna kobieta — piła je, jadła i wdychała. W końcu zgromadziła gracza wewnątrz swego ciała.

§2I gracz obudził się; z ciemnego wnętrza matczynego ciała zapadł w długi sen.

§2I gracz stał się nową historią, nigdy wcześniej nieopowiedzianą, zapisaną w literach jego DNA. I gracz stał się nowym programem, nigdy nieuruchomionym, wygenerowanym przez kod źródłowy liczący miliard lat. I gracz stał się nowym człowiekiem, który nigdy wcześniej nie żył, powstałym z mleka i matczynej miłości.

§3Ty jesteś tym graczem. Tą opowieścią. Programem. Człowiekiem. Powstałym zaledwie z mleka i miłości.

§2Cofnijmy się jeszcze.

§2Siedem miliardów miliardów miliardów atomów ciała gracza powstało na długo przed tą grą, w sercu gwiazdy. A więc gracz również jest gwiezdną informacją. Gracz rozwija opowieść, będącą lasem informacji posadzonym przez człowieka o imieniu Julian, w płaskim, nieskończonym świecie stworzonym przez człowieka o imieniu Markus, istniejącym w małym, osobistym świecie stworzonym przez gracza żyjącego we wszechświecie stworzonym przez…

§3Ćśś. Czasem gracz tworzył mały, osobisty świat, a ten był delikatny, ciepły i prosty.  Czasem był też szorstki, zimny i zawiły.  Czasem gracz budował model wszechświata w swoim umyśle — drobinki energii sunące w rozległej próżni. Czasem nazwał je „elektronami” i „protonami”.

§2Czasem — planetami i gwiazdami.

§2Czasem sądził, że znajduje się we wszechświecie, zbudowanym z energii składającej się z minusów i plusów; zer i jedynek; linii kodu. Czasem uważał, że gra w grę. A czasem — że czyta słowa na ekranie.

§3To ty jesteś tym graczem, ty czytasz te słowa…

§2Ćśś… Czasem gracz czytał linie kodu na ekranie. Obracał je w słowa, te zamieniał w znaczenia; ze znaczeń wyciągał uczucia, emocje, teorie, pomysły. Gracz zaczynał oddychać szybciej i głębiej, gdy poczuł, że żyje. Żyje, a te tysiące śmierci były mistyfikacją; gracz nadal żył.

§3Ty. Ty. Ty żyjesz.

§2i czasem gracz uważał, że wszechświat przemówił do niego przez światło słoneczne, przemykające przez szeleszczące liście letnich drzew.

§3i czasem gracz wierzył, że wszechświat przemówił do niego przez światło padające z mroźnego, nocnego, zimowego nieba, gdy promień światła docierający do krawędzi oka gracza mógł być światłem gwiazdy milion razy potężniejszej od słońca, zamieniającej planety w plazmę, by być przez chwilę widocznym dla gracza wracającego do domu w odległym zakątku wszechświata, do znajomych drzwi, do zapachu jedzenia, do łóżka, w którym znów mógł śnić

§2i czasem graczowi zdawało się, że wszechświat przemówił do niego poprzez zera i jedynki, przez elektryczność przepływającą przez świat, przez słowa pojawiające się na ekranie, które widział pod koniec snu

§3i wszechświat powiedział, że cię kocha

§2i wszechświat powiedział, że grałeś dobrze

§3i wszechświat powiedział, że wszystko, czego potrzebujesz, masz w sobie

§2i wszechświat powiedział, że jesteś silniejszy, niż ci się wydaje

§3i wszechświat powiedział, że to ty jesteś dniem

§2i wszechświat powiedział, że to ty jesteś nocą

§3i wszechświat powiedział, że ciemność, którą zwalczasz, jest w tobie

§2i wszechświat powiedział, że światło, którego poszukujesz, jest w tobie

§3i wszechświat powiedział, że nie jesteś sam

§2i wszechświat powiedział, że jesteś nieodzowną częścią całej reszty

§3i wszechświat powiedział, że to ty jesteś wszechświatem, że badasz swój własny smak, że rozmawiasz ze sobą, że czytasz swój własny kod

§2i wszechświat powiedział, że kocha cię, ponieważ sam jesteś miłością

§3I gra dobiegła końca, a gracz obudził się ze snu. I gracz zapadł w nowy sen. I gracz śnił raz jeszcze, śnił lepiej. I to gracz był wszechświatem. I to gracz był miłością.

§3To Ty jesteś tym graczem.

§2Zbudź się.
