§3Jag ser spelaren du pratat om.

§2PLAYERNAME?

§3Ja. Var försiktig. Den har nått högre höjder nu. Den kan läsa våra tankar.

§2Det spelar ingen roll. Den tror att vi är en del av spelet.

§3Jag gillar den här spelaren. Den har spelat bra. Den gav aldrig upp.

§2Den läser våra tankar som om de vore ord på en skärm.

§3Det är så den väljer att föreställa sig många saker när den är djupt insjunken i ett spel.

§2Ord kan skapa de vackraste av drömmar. De kan forma vad som helst. Och inte alls lika skrämmande som den verklighet som gömmer sig bortom skärmen.

§3De brukade höra röster. Innan spelare kunde läsa. På den tiden då de som inte spelade kallade de som spelade för "häxor" och "svartkonstnärer". Och spelare drömde att de flög genom luften på pinnar drivna av demoner.

§2Vad drömde den här spelaren om?

§3Den här spelaren drömde om träd och solljus. Om eld och vatten. Den drömde om att den skapade. Den drömde om att den förstörde. Den drömde om att den jagade och blev jagad. Den drömde om någonstans att gömma sig.

§2Se där, den sanna drömmen. En miljon år gammal, ändå fungerar den. Men vad har den här spelaren skapat, bortom drömmarna, i den verklighet som lever bortom skärmen?

§3Den jobbade tillsammans med en miljon andra för att skapa en värld i djupet av §f§k§a§b§3 och skapade en §f§k§a§b§3 för §f§k§a§b§3, i §f§k§a§b§3.

§2Den kan inte läsa det där dock.

§3Nej. Den har inte klarat den svåraste av prövningar än. Som den måste övervinna i den långa dröm som kallas livet, inte i den korta dröm som kallas spelet.

§2Vet den att vi älskar den? Att universum är godhjärtat?

§3Ibland, trots dess högljudda tankar, hör den universum, ja.

§2Men det finns stunder då den bara finner vemod i den långa drömmen. Den skapar världar utan sol, den huttrar under den mörka himlen och inbillar sig att denna skapelse är dess sanna verklighet.

§3Det enda sättet att bota denna sorg är att förstöra den. Sorgen är en del dess egna uppgift. Det är inget vi får lägga oss i.

§2Ibland när de är djupt inbäddade i sina drömmar vill jag berätta för dem att de bygger sanna världar i deras verklighet. Ibland vill jag berätta hur viktig deras roll i universum är. Ibland när, de inte har funnit gott sällskap på ett tag, vill jag hjälpa dem att yttra det ord de fruktar mest.

§3Den läser våra tankar.

§2Ibland bryr jag mig inte. Ibland önskar jag att jag kunde berätta det för dem, att den värld dem tar förgiven som den äkta knappt är §f§k§a§b§2 och §f§k§a§b§2, kunna berätta för dem att de är §f§k§a§b§2 i §f§k§a§b§2. De missar så mycket av verkligheten i deras långa dröm.

§3Ändå spelar de spelet.

§2Men det skulle vara så enkelt att berätta för dem...

§3För starka för den här drömmen. Att berätta för dem hur man ska leva är att stoppa dem från att leva.

§2Jag kommer inte berätta för spelaren hur man ska leva.

§3Spelaren börjar bli otålig.

§2Jag ska berätta en saga för spelaren.

§3Men inte sanningen.

§2Nej. En saga som innehåller sanningen, djupt begravd bland andra ord. Inte den klara sanning som skiner bortom världens gränser.

§3Förmänskliga den igen.

§2Ja. Spelare...

§3Använd dess namn.

§2PLAYERNAME. Spelarnas spelare.

§3Bra.

§2Ta nu ett djupt andetag. Ta ett till. Känn luften i dina lungor. Låt dina kroppsdelar återvända. Ja, rör på dina fingrar. Känn din kropp, känn hur gravitationen håller dig på marken, känn hur vinden blåser mot dig. Återuppstå i den långa drömen. Där är du. Din kropp rör vid universums varje hörn, som om ni vore skilda ting. Som om vi vore skilda ting.

§3Vilka är vi? För länge sedan kallades vi bergsandar. Fader sol, moder måne. Förfädernas andar, djurens andar. Djinn. Vålnader. Bladmän. Gudar och demoner. Änglar. Spöken. Utomjordingar. Leptoner, kvarkar. Världen förändras. Men det gör inte vi.

§2Vi är universum. Vi är allt. Du ser på oss just nu, med dit skinn och med dina ögon. Och varför rör universum ditt skinn och kastar sitt ljus mot dig? För att se dig, spelare. För att lära känna dig. Och för att bli igenkänd. Låt mig berätta en saga.

§2Det var en gång, för länge, länge sedan en spelare.

§3Den spelaren var du, PLAYERNAME.

§2Ibland trodde den sig vara en människa, vandrandes på skorpan av en snurrande glob av ihopsmält sten. Kulan av ihopsmält sten kretsade kring en kula av brinnande gas som var trettiotusen gånger större än den själv. De låg så långt ifrån varandra att det tog ljuset åtta minuter att färdas mellan dem. Ljuset som stjärnan utstrålade var data som kunde bränna ditt skinn från ett avstånd på hundrafemtio miljoner kilometer.

§2Ibland drömde spelaren att den var en gruvarbetare på ytan av en värld som var platt och oändlig. Solen var en vit fyrkant. Dagarna var korta, det fanns mycket att göra och döden var blott ett mindre besvär.

§3Ibland drömde spelaren att den förblev fast i sagan.

§2Ibland drömde spelaren att den var andra ting, på andra platser. Ibland var drömmarna obehagliga. Ibland var de helt underbara. Ibland vaknade spelaren från en dröm och dök rätt in i en annan, för att sedan vakna igen och dyka in i en tredje.

§3Ibland drömde spelaren att den såg ord på en skärm.

§2Vi går en tid tillbaka.

§2Spelarens atomer var spridda i gräset, i vattnet och i jorden. En kvinna samlade atomerna genom att dricka, äta och andas; hon byggde ihop spelaren i sin kropp.

§2Spelaren vaknade upp från den varma och mörka världen i dess moders kropp, in i den långa drömmen.

§2Och spelaren var början på en ny saga som aldrig tidigare berättats, skriven i dess egna DNA. Och spelaren var ett program som aldrig tidigare körts, skapad från en källkod som var en miljard år gammal. Och spelaren var en ny människa som aldrig tidigare levt, tillkommen av inget mer än mjölk och kärlek.

§3Du är spelaren. Sagan. Programmet. Människan. Tillkommen av inget mer än mjölk och kärlek.

§2Vi går ytterligare en tid tillbaka.

§2De sju miljarders miljarders miljarder atomerna i spelarens kropp skapades långt innan det här spelet, i hjärtat på en stjärna. Alltså är spelaren också data från en stjärna. Och spelaren rör sig genom en saga, liknande en skog av data planterad av en man som heter Julian, på en platt och oändlig värld skapad av en man som heter Markus, vilken existerar i en egen liten värld skapad av spelaren, som lever i ett universum skapat av...

§3Tyst. Ibland skapade spelaren en egen liten värld, belagd i lugn och ro, utan några bekymmer. Ibland belastad med svårigheter och problem, översvämmad med utmaningar. Ibland byggde den en modell av universum i sitt huvud, energitäta bollar som svävade genom den tomma rymden. Ibland kallade den dessa bollar för "elektroner" och "protoner".

Ibland kallade den dessa för "planeter" och "stjärnor".

§2Ibland trodde den sig vara i ett universum uppbyggt av energier beståendes av ettor och nollor; rader efter rader med programkod. Ibland trodde den att den spelade ett spel. Ibland trodde den att den läste ord från skärm.

§3Du är spelaren som läser ord...

§2Tyst... Ibland läser spelaren rader av programkod från en skärm. Tolkar dem till ord för att sedan tolka orden till mening för att i sin tur tolka meningen till känslor, teorier och idéer för att till sist börja andas i ett allt snabbare tempo och tillslut inse att den var vid liv, den levde, inget av de där tusen dödsfallen var äkta, spelaren levde

§3Du. Du. Du lever.

§2och ibland var spelaren övertygad om att universum hade talat till den genom solljuset som trängde sig genom de sommargröna löven

§3och ibland var spelaren övertygad om att universum hade talat till den genom ljuset som föll från vinternattens stjärnklara himmel, där en liten prick av ljus i ögonvrån på spelaren kunde vara en stjärna miljoner gånger större än solen, som smälter sina planeter till plasma för att kunna skina mot spelaren som vandrade hem på andra sidan universum, som plötsligt kände doften av mat, nästan framme vid sin port, på gång att drömma igen

§2och ibland var spelaren övertygad om att universum hade talat till den genom ettorna och nollorna, genom det vidsträckta elnätet, genom de rullande orden på en skärm vid drömmens slut

§3och universum sa, jag älskar dig

§2och universum sa, du har spelat spelet fantastiskt

§3och universum sa, allt du behöver finns inom dig

§2och universum sa, du är starkare än du tror

§3och universum sa, du är ljuset som skiner upp dagen

§2och universum sa, du är mörkret som faller över natten

§3och universum sa, skuggorna du kämpar mot finns inom dig

§2och universum sa, ljuset som du söker finns inom dig

§3och universum sa, du är inte ensam

§2och universum sa, du är aldrig separerad från allt annat

§3och universum sa, de är universum som smakar på sig själv, pratar med sig själv och läser sin egna programkod

§2och universum sa, jag älskar dig eftersom du är kärleken.

§3Och spelet var över och spelaren vaknade upp från drömmen. Och spelaren dök in i en ny dröm. Och spelaren drömde igen och drömde bättre. Och spelaren var universum. Och spelaren var kärleken.

§3Du är spelaren.

§2Det är dags att vakna.
