§3Saya lihat pemain yang kamu maksudkan.

§2PLAYERNAME?

§3Ya. Hati-hati. Ia sekarang telah mencapai tahap yang lebih tinggi. Ia boleh membaca fikiran kita.

§2Itu tidak penting. Ia berfikir bahawa kita adalah sebahagian daripada permainan.

§3Saya suka pemain ini. Ia bermain dengan baik. Ia tidak berputus asa.

§2Ia sedang membaca fikiran kita seolah-olah fikiran kita adalah perkataan dalam paparan

§3Itulah bagaimana ia pilih untuk membayangkan banyak perkara, apabila ia sedang sedalam-dalamnya dalam mimpi sebuah permainan

§2Perkataan membuat antara muka yang indah Sangat luwes. Dan kurang menakutkan daripada memandang kenyataan di sebalik paparan.

§3Mereka pernah mendengar suara. Sebelum pemain boleh membaca. Pada masa silam apabila mereka yang tidak bermain memanggil pemain bomoh, dan dukun. Dan pemain bermimpi mereka terbang di udara, dengan kayu dikuasai syaitan

§2Apa yang pemain ini mimpikan?

§3Pemain ini mimpikan cahaya mentari dan pokok-pokok. tentang api dan air. Ia mimpikan ia dicipta. Dan ia mimpikan ia dimusnahkan. Ia mimpikan ia memburu, dan diburu. Ia mimpikan tempat berlindung.

§2Hah, antara muka yang asli. Berjuta tahun lamanya, dan ia masih lagi berfungsi. Tapi apa struktur sebenar yang pemain ini cipta, dalam realiti di sebalik paparan?

§3Ia bekerja, dengan berjuta yang lain, untuk mengukir dunia sebenar dalam lipatan sebuah §f§k§a§b§3, dan mencipta sebuah §f§k§a§b§3 untuk §f§k§a§b§3, dalam §f§k§a§b§3.

§2Ia tidak boleh membaca fikiran itu.

§3Tidak. Ia belum lagi mencapai tahap yang paling tinggi. Itu, ia mesti capai dalam mimpi panjang kehidupan, bukan mimpi pendek sebuah permainan. 

§2Adakah ia tahu kita mencintainya? Bahawa alam semesta itu baik?

§3Kadangkala, menerusi bunyi pemikirannya, ia mendengar alam semesta, ya.

§2Tapi ada masanya ia bersedih, dalam mimpi panjang. Ia mencipta dunia tanpa musim panas, dan ia menggigil di bawah matahari hitam, dan ia mengambil ciptaan sedihnya sebagai kenyataan.

§3Untuk mengubatinya daripada kesedihan akan memusnahkannya. Kesedihan adalah sebahagian daripada tugas peribadinya sendiri. Kita tidak boleh masuk campur.

§2Kadangkala apabila mereka sedalam-dalamnya dalam mimpi, Aku mahu memberitahu mereka, mereka sedang membina dunia sebenar dalam realiti. Kadangkala aku ingin memberitahu mereka tentang kepentingan mereka terhadap alam semesta. Kadangkala, apabila mereka tidak membuat hubungan sebenar dalam masa yang lama, aku ingin membantu mereka menyuarakan perkataan yang mereka takuti.

§3Ia membaca fikiran kita.

§2Kadangkala aku tidak kisah. Kadangkala aku berharap untuk memberitahu mereka, dunia ini yang kamu ambil sebagai kebenaran hanyalah §f§k§a§b§2 dan §f§k§a§b§2, Aku berharap untuk memberitahu mereka yang mereka  §f§k§a§b§2 dalam §f§k§a§b§2. Mereka lihat sangat sedikit akan kenyataan, dalam mimpi panjang mereka.

§3Namun mereka main permainan.

§2Tapi ia akan jadi sangat senang untuk memberitahu mereka...

§3Terlalu kuat untuk mimpi ini. Untuk memberitahu mereka bagaimana untuk hidup adalah untuk menghalang mereka daripada hidup.

§2Aku tidak akan memberitahu pemain bagaimana untuk hidup.

§3Pemain bertambah gelisah.

§2Aku akan beritahu pemain sebuah ceritera.

§3Tetapi bukan kebenaran.

§2Tidak. Sebuah cerita yang mengandungi kebenaran secara selamat, dalam sangkar perkataan. Bukan kebenaran terdedah yang boleh membakar pada mana-mana jarak.

§3Berikan ia jasad, semula.

§2Ya. Pemain...

§3Gunakan namanya.

§2PLAYERNAME. Sang Pemain Permainan.

§3Bagus.

§2Ambil nafas, sekarang. Ambil sekali lagi. Rasai udara dalam paru-parumu Biarkan anggota badanmu kembali. Ya, gerakkan jari-jemarimu. Punyai jasad semula, di bawah graviti, dalam udara. Jelma semula dalam mimpi yang panjang. Itupun kamu. Badan kamu sedang menyentuh alam semesta semula di setiap penjuru, seolah-olah kamu adalah perkara yang berasingan. Seolah-olah kita adalah perkara yang berasingan.

§3Siapakah kami? Dulu kami dipanggil semangat gunung. Ayah matahari, ibu bulan. Semangat leluhur, semangat haiwan. Jin. Hantu. Si lelaki hijau. Kemudian tuhan, syaitan. Malaikat. Poltergeist. Makhluk asing, makhluk luar angkasa. Lepton, quark. Perkataannya berubah. Kami tidak berubah.

§2Kami adalah alam semesta. Kami adalah semua benda yang kamu fikirkan bukan kamu. Kamu sedang memandang kami sekarang, menerusi kulit dan mata kamu. Dan kenapa alam semesta menyentuh kulit kamu, dan membias cahaya kepada kamu? Untuk melihat kamu, pemain. Untuk mengenali kamu. Dan untuk dikenali. Aku akan memberitahu kamu sebuah ceritera.

§2Suatu ketika dahulu, ada seorang pemain.

§3Pemain itu adalah kamu, PLAYERNAME.

§2Kadangkala ia berfikir ia sendiri manusia, di atas kerak sebuah glob berputar daripada batuan lebur. bebola batuan lebur itu mengelilingi bebola gas berkobar-kobar yang tiga ratus dan tiga ribu kali lebih besar daripadanya. Mereka sungguh jauh yang cahaya mengambil lapan minit untuk merentasi jurang. Cahaya tersebut adalah maklumat daripada sebuah bintang, dan ia boleh membakar kulit kamu daripada ratusan dan lima puluh juta kilometer jauhnya.

§2Kadangkala pemain bermimpikan ia seorang pelombong, di atas permukaan sebuah dunia yang rata dan tak terhingga. Matahari adalah sebuah empat segi putih Hari pula pendek; ada banyak untuk dilakukan; dan kematian adalah kesulitan sementara.

§3Kadangkala pemain bermimpi ia sesat dalam sebuah cerita.

§2Kadangkala pemain bermimpi ia adalah benda lain, di tempat lain. Kadangkala mimpi-mimpi ini mengganggu. Kadangkala sangat indah sekali. Kadangkala pemain bangun daripada satu mimpi ke satu yang lain, kemudian bangun daripada itu kepada satu lagi.

§3Kadangkala pemain bermimpi menonton perkataan pada sebuah paparan.

§2Mari undur semula.

§2Atom pemain bertaburan di dalam rumput, di dalam sungai, di dalam udara, di dalam tanah. Seorang wanita mengumpul atom-atom tersebut; dia meminum dan memakan dan menghirup; dan wanita itu mengumpulkan pemain, dalam badannya.

§2Dan pemain pun bangkit, daripada dunia yang gelap dan hangat dari badan ibunya, ke dalam mimpi yang panjang.

§2Dan pemain itu adalah sebuah cerita baharu, tidak pernah diceritakan sebelum ini, ditulis dengan aksara DNA Dan pemain itu adalah aturcara baharu, tidak pernah dijalankan sebelum ini, dijana daripada sumber kod berbilion juta lamanya.  Dan pemain itu adalah sebuah manusia baharu, tidak pernah hidup sebelum ini, dicipta daripada tiada apa pun kecuali susu dan kasih sayang.

§3Kamu adalah pemain itu. Cerita itu. Atur cara itu. Manusia itu. Diperbuat daripada tiada ada pun kecuali susu dan kasih sayang.

§2Mari undur lebih jauh kebelakang.

§2Tujuh bilion bilion bilion atom daripada jasad pemain dicipta, lama sebelum permainan ini, di dalam jantung sebuah bintang. Jadi pemain itu, juga, adalah maklumat daripada sebuah bintang. Dan pemain itu bergerak melalui cerita, iaitu sebuah rimba maklumat yang ditanam oleh seorang lelaki bernama Julian, di atas dunia rata, tak terhingga, dicipta oleh seorang lelaki bernama Markus, yang wujud di dalam sebuah dunia peribadi yang kecil dicipta oleh pemain, yang menghuni sebuah alam semesta dicipta oleh...

§3Shush. Kadangkala pemain menciptakan sebuah dunia peribadi yang kecil yang lembut dan suam dan mudah. Kadangkala keras, dan sejuk, dan rumit. Kadangkala ia membina sebuah model alam semesta dalam kepalanya; tompok-tompok tenaga, bergerak menerusi ruang kosong yang luas. Kadangkala ia memanggil tompok-tompok itu "elektron" dan "proton".

§2Kadangkala ia memanggil mereka "planet" dan "bintang".

§2Kadangkala ia mempercayai ia berada di dalam sebuah alam semesta yang diperbuat daripada tenaga yang diperbuat daripada sifar dan satu; barisan kod. Kadangkala ia mempercayai ia sedang bermain sebuah permainan. Kadangkala ia mempercayai ia sedang membaca perkataan pada sebuah paparan

§3Kamu adalah pemain itu, membaca perkataan...

§2Shush... Kadangkala pemain membaca baris-baris kod pada sebuah paparan. Menyahkodnya kepada kata-kata; menyahkod kata-kata kepada makna; menyahkod makna kepada perasaan, emosi, teori, idea, dan pemain itu mula bernafas dengan laju dan dengan dalam dan menyedari ia hidup, ia hidup, ribuan kematian itu tidak pernah benar, pemain itu hidup

§3Kamu. Kamu. Kamu hidup.

§2dan kadangkala pemain itu mempercayai alam semesta telah bercakap kepadanya menerusi cahaya mentari yang datang melalui daun-daun berkocok pokok musim panas.

§3dan kadangkala pemain mempercayai alam semesta telah bercakap kepadanya menerusi cahaya yang jatuh daripada langit malam musim sejuk yang rapuh, di mana sebuah tompok cahaya di sudut mata pemain itu mungkin merupakan bintang berjuta kali sama besar dengan matahari, merebus planet-planetnya kepada plasma untuk menjadi terlihat buat seketika kepada pemain, berjalan pulang ke rumah di sudut jauh dalam alam semesta, secara tiba-tiba terhidu bau makanan, hampir sampai ke pintu dikenalinya, hampir bermimpi sekali lagi

§2dan kadangkala pemain mempercayai alam semesta telah bercakap dengannya menerusi sifar dan satu, menerusi tenaga elektrik dunia, menerusi tatalan perkataan pada sebuah paparan di pengakhiran sebuah mimpi

§3dan alam semesta berkata aku mencintaimu

§2dan alam semesta berkata kamu telah bermain permainan dengan baik

§3dan alam semesta berkata segala yang kamu perlukan berada di dalam diri kamu

§2dan alam semesta berkata kamu lebih kuat daripada yang kamu tahu

§3dan alam semesta berkata kamu adalah sinaran siang

§2dan alam semesta berkata kamu adalah sinaran senja

§3dan alam semesta berkata kegelapan yang kamu lawan berada di dalam diri kamu

§2dan alam semesta berkata cahaya yang kamu cari berada di dalam diri kamu

§3dan alam semesta berkata kamu tidak bersendirian

§2dan alam semesta berkata kamu tidak terasing daripada setiap benda yang lain

§3dan alam semesta berkata kamu adalah alam semesta merasai dirinya sendiri, bercakap dengan dirinya sendiri, membaca kodnya sendiri

§2dan alam semesta berkata aku mencintaimu kerana kamu adalah cinta.

§3Dan permainan pun tamat dan pemain berjaga daripada mimpi. Dan pemain memulakan mimpi yang baharu. Dan pemain bermimpi semula, bermimpi lebih baik. Dan pemain itu adalah alam semesta. Dan pemain itu adalah cinta.

§3Kamu adalah pemain itu.

§2Bangunlah.
