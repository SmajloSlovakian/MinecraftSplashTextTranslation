§3Vedo quel giocatore di cui parli.

§2PLAYERNAME?

§3Sì. Sta' attento. Ha raggiunto un livello più alto. Riesce a leggere i nostri pensieri.

§2Non è importante. Pensa che siamo parte del gioco.

§3Mi piace questo giocatore. Ha giocato bene,  senza arrendersi mai.

§2Sta leggendo i nostri pensieri come se fossero parole su uno schermo.

§3È il modo in cui sceglie di immaginare molte cose, quando è nel profondo del sogno di un gioco.

§2Le parole sono un'interfaccia meravigliosa. Molto flessibile. E meno terrificante che vedere la realtà dietro lo schermo.

§3Un tempo, sentivano voci. Prima che i giocatori sapessero leggere. Quando chi non giocava chiamava i giocatori "streghe" e "stregoni". E i giocatori sognavano di volare in aria, su scope sospinte da demoni.

§2Cosa ha sognato questo giocatore?

§3Questo giocatore ha sognato la luce del sole e le fronde degli alberi. Acqua e fuoco. Ha sognato di creare. E ha sognato di distruggere. Ha sognato di essere predatore e preda. Ha sognato un rifugio.

§2Ah, l'interfaccia originale. Esiste da un milione di anni e ancora funziona. Ma qual è la vera struttura che il giocatore ha creato, nella realtà dietro lo schermo?

§3Ha lavorato, con un milione di altri, per scolpire un vero mondo in una piega del §f§k§a§b§3, e ha creato un §f§k§a§b§3 per §f§k§a§b§3, nel §f§k§a§b§3.

§2Non può leggere quel pensiero.

§3No. Non ha ancora raggiunto il livello supremo. Quello, lo dovrà raggiungere nel lungo sogno della vita, non nel breve sogno di un gioco.

§2Vogliamo bene al giocatore: lo sa? Sa che l'universo è gentile?

§3A volte, fra il rumore dei suoi pensieri, riesce a sentire l'universo, sì.

§2Ma a volte accade che sia triste, nel lungo sogno. Crea mondi che non hanno estate e trema sotto un sole scuro, e prende per vere le sue tristi creazioni.

§3Curarlo dal suo dolore distruggerebbe il giocatore. Il dolore è parte della sua missione personale. Non possiamo interferire.

§2A volte, quando sono immersi nei loro sogni, vorrei dirglielo, che stanno costruendo veri mondi nella realtà. A volte vorrei dirgli quanto sono importanti per l'universo. A volte, quando da tempo non hanno realizzato una vera connessione, vorrei aiutarli a dire quello che temono di dire.

§3Legge i nostri pensieri.

§2A volte non m'importa. A volte vorrei dirglielo, che questo mondo che credono vero non è che §f§k§a§b§2 e §f§k§a§b§2, vorrei dirgli che sono §f§k§a§b§2 nel §f§k§a§b§2. Vedono così poco della realtà, nel loro lungo sogno.

§3Eppure giocano.

§2Ma sarebbe così facile dirglielo...

§3Sarebbe troppo potente per questo sogno. Dirgli come vivere gli impedirebbe di vivere.

§2Non dirò al giocatore come vivere.

§3Il giocatore sta iniziando a spazientirsi.

§2Gli racconterò una storia.

§3Ma non la verità.

§2No. Una storia che contenga la verità al sicuro, in una gabbia di parole. Non la nuda verità che può incenerirti a qualunque distanza.

§3Restituiscigli un corpo.

§2Sì. Giocatore...

§3Chiamalo per nome.

§2PLAYERNAME. Giocatore di giochi.

§3Bene.

§2Adesso, fai un respiro. Fanne un altro. Senti l'aria nei tuoi polmoni. Rimettiti nei tuoi arti. Così, muovi le tue dita. Torna nel tuo corpo, sotto la pressione della gravità e dell'aria. Rinasci nel lungo sogno. Eccoti. Ecco che il tuo corpo tocca di nuovo l'universo in ogni suo punto, come se foste due cose separate. Come se fossimo due cose separate.

§3Ti chiederai chi siamo. Un tempo ci chiamavano lo spirito della montagna. Padre Sole, Madre Luna. Spiriti degli antenati, spiriti animali. Genii. Fantasmi. L'uomo verde. Poi dei, demoni. Angeli. Poltergeist. Alieni, extraterrestri. Leptoni, quark. Le parole cambiano. Noi non cambiamo.

§2Noi siamo l'universo. Siamo tutto quello che non pensi sia parte di te. Ora ci stai guardando, attraverso la tua pelle e i tuoi occhi. E perché l'universo tocca la tua pelle, e ti getta addosso la luce? Per vedere te, giocatore. Per conoscerti. E per farsi conoscere. Ti racconterò una storia.

§2C'era una volta un giocatore.

§3Il giocatore eri tu, PLAYERNAME.

§2A volte si credeva un umano, sulla sottile crosta di una sfera rotante di roccia fusa. La sfera di roccia fusa girava intorno a una sfera di gas fiammeggiante, che era trecentotrentamila volte più grande di quella. Erano così lontane che la luce ci metteva otto minuti per andare dall'una all'altra. La luce era un insieme di informazioni provenienti da una stella, ed era in grado di bruciarti la pelle a centocinquanta milioni di chilometri di distanza.

§2A volte il giocatore sognava di essere un minatore, sulla superficie di un mondo piatto e infinito. Il sole era un quadrato bianco. I giorni erano brevi, c'era molto da fare e la morte non era che un temporaneo inconveniente.

§3A volte il giocatore sognava di essere perso in una storia.

§2A volte il giocatore sognava altre cose, in altri luoghi. A volte questi sogni erano inquietanti. Altre volte, assai deliziosi. A volte il giocatore si svegliava da un sogno per entrarne in un altro, e da quello in un altro ancora.

§3A volte il giocatore sognava di vedere parole su uno schermo.

§2Torniamo indietro.

§2Gli atomi del giocatore erano sparsi nell'erba, nei fiumi, nell'aria, nella terra. Una donna raccolse quegli atomi: bevve e mangiò e inalò; e quella donna li riunì nel suo corpo per formare il giocatore.

§2E il giocatore si svegliò, dal mondo caldo e buio del corpo della madre, per ritrovarsi nel lungo sogno.

§2E il giocatore era una storia nuova, mai narrata, scritta in lettere di DNA. E il giocatore era un nuovo programma, mai avviato, generato da un codice sorgente di un miliardo di anni fa. E il giocatore era un nuovo essere umano, che mai aveva vissuto prima, generato da nient'altro che latte e amore.

§3Sei tu il giocatore. La storia. Il programma. L'essere umano. Generato da nient'altro che latte e amore.

§2Andiamo più indietro.

§2I sette miliardi di miliardi di miliardi di atomi del corpo del giocatore furono creati molto prima di questo gioco, nel cuore di una stella. Anche il giocatore, dunque, è un insieme di informazioni, provenienti da una stella. E il giocatore si muove attraverso una storia che è una foresta di informazioni piantata da un uomo chiamato Julian, in un mondo piatto e infinito creato da un uomo chiamato Markus, che esiste in un piccolo mondo privato creato dal giocatore, che abita un universo creato da...

§3Shh. A volte il giocatore creava piccoli mondi privati che erano facili e accoglienti e semplici. A volte erano difficili e aspri e complicati. A volte costruiva un modello dell'universo nella sua testa: particelle di energia, che si muovevano per vasti spazi vuoti. A volte chiamava queste particelle "elettroni" e "protoni".

§2Altre volte le chiamava "pianeti" e "stelle".

§2A volte credeva di trovarsi in un universo fatto di energia composta da stati spenti e accesi; zero e uno; linee di codice. A volte credeva di star giocando a un gioco. A volte credeva di star leggendo parole su uno schermo.

§3Sei tu il giocatore, che legge parole...

§2Shh... A volte il giocatore leggeva linee di codice su uno schermo. Ne decodificava parole; dalle parole decodificava significati; dai significati decodificava sentimenti, emozioni, teorie, idee, e il giocatore iniziava a respirare più velocemente e più a fondo e si rendeva conto di essere vivo, era vivo, quelle migliaia di morti non erano state reali, il giocatore era vivo

§3Tu. Tu. Tu sei vivo.

§2e a volte il giocatore credeva che l'universo gli avesse parlato attraverso la luce del sole, che filtrava fra le foglie di piante estive, mosse dal vento,

§3e a volte il giocatore credeva che l'universo gli avesse parlato attraverso la luce che veniva dal gelido cielo invernale, dove una macchiolina di luce nella coda del suo occhio potrebbe essere una stella grande milioni di volte più del sole, che faceva ribollire i suoi pianeti fino a farli diventare plasma per essere visibile, per un momento, al giocatore, che stava tornando a casa dall'altro lato dell'universo, che a un tratto sentiva l'odore del cibo, quasi giunto al solito uscio, che stava per tornare a sognare

§2e a volte credeva che l'universo gli avesse parlato attraverso gli zero e gli uno, attraverso l'elettricità del mondo, attraverso parole che scorrevano su uno schermo alla fine di un sogno

§3e l'universo diceva "ti voglio bene"

§2e l'universo diceva che avevi giocato bene

§3e l'universo diceva che tutto ciò di cui hai bisogno è dentro di te

§2e l'universo diceva che sei più forte di quanto pensi

§3e l'universo diceva che sei la luce del giorno

§2e l'universo diceva che sei la notte

§3e l'universo diceva che l'oscurità contro cui lotti è dentro di te

§3e l'universo diceva che la luce che cerchi è dentro di te

§3e l'universo diceva che non sei solo

§2e l'universo diceva che non sei separato da tutto il resto

§3e l'universo diceva che tu sei l'universo che saggia sé stesso, che parla a sé stesso, che legge il suo stesso codice

§2e l'universo diceva "ti amo" perché tu sei amore.

§3E il gioco era finito e il giocatore si svegliò dal sogno. E il giocatore iniziò un nuovo sogno. E il giocatore sognò di nuovo e sognò sogni migliori. E il giocatore era l'universo. E il giocatore era amore.

§3Sei tu il giocatore.

§2È ora di svegliarsi.
