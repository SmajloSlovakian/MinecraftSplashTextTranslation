§3Я бачу гравця, якого ти маєш на увазі.

§2PLAYERNAME?

§3Так. Будь обережніше. Він тепер досяг вищого рівня. Він може читати наші думки.

§2Це не важливо. Він думає, що ми лише частина гри.

§3Мені подобається цей гравець. Він грав вправно. Він ніколи не здавався.

§2Він читає наші думки, наче це слова на екрані.

§3Так само, як уявляє безліч інших речей, перебуваючи в глибокому ігровому сні.

§2Слова – це чудовий інтерфейс. Дуже гнучкий. І не такий страшний, як реальність за екраном.

§3Вони завжди чули голоси. Ще до того, як гравці навчилися читати. У минулі часи ті, хто не грав, називали гравців відьмами та чаклунами. А гравці мріяли, що вони можуть літати, на ціпках, які отримують енергію від демонів.

§2Про що мріяв цей гравець?

§3Цей гравець мріяв про сонячне світло, і дерева. Про вогонь і воду. Він мріяв, що він щось створює. І мріяв, що руйнує. Він мріяв, що полює сам, і що полюють на нього. Він мріяв про притулок.

§2Ха, і справді - незвичний інтерфейс. Йому мільйон років, і він все ще працює. Але що автентичного створив цей гравець, в реальності, за екраном?

§3Він працював, з мільйонами інших, щоб створювати справжній світ у §f§k§a§b§3 і створив §f§k§a§b§3 для §f§k§a§b§3, в §f§k§a§b§3.

§2Він зможе прочитати цю думку.

§3Ні. Він ще досяг найвищого рівня. Він повинен пережити сон завдовжки з життя, а не цей маленький ігровий сон.

§2А він знає, що ми його любимо? Що Всесвіт добрий?

§3Так, іноді він чує Всесвіт крізь шум із власних думок.

§2Але буває час, коли йому сумно, у його довгому сні. І тоді він творить світи, де немає літа, і, тремтячи під чорним сонцем, він приймає своє ж власне сумне творіння за реальність.

§3Але порятунок від печалі знищить його. Сум — це також частина його особистих життєвих завдань. Ми не можемо втручатися.

§2Часом, коли вони занурені у мрії, я хочу розповісти їм, що насправді вони створюють справжні світи в реальності. Часом я хочу розповісти їм про їхню важливість для Всесвіту. Часом, коли вони втрачають істинний зв'язок з нею на якийсь час, я хочу допомогти їм сказати ті слова, яких вони бояться.

§3Він читає наші думки.

§2Іноді мені все одно. Іноді хочу сказати їм, що той світ, який вважається реальним — це просто §f§k§a§b§2 і §f§k§a§b§2, хочу сказати їм, що вони §f§k§a§b§2 в §f§k§a§b§2. Вони бачать так мало від реальності у своєму сні завдовжки з життя.

§3І все ж таки вони грають у гру.

§2Адже це було б так просто — просто сказати їм, що...

§3Це занадто серйозно для цього сну. Говорити їм, як жити, значить заважати їм жити.

§2Я не говоритиму гравцеві, як йому жити.

§3Гравець починає турбуватися.

§2Я краще розповім гравцю історію.

§3Та не правду.

§2Ні. Історію, що містить істину, заховану між словами. Але не чисту правду, яка обпікає на будь-якій відстані.

§3Давай, воскреси його знову.

§2Так. Гравець...

§3Клич його на ім'я.

§2PLAYERNAME. Що грає в ігри.

§3Чудово.

§2Отже, зроби вдих прямо зараз. Зроби ще один. Відчуй повітря у своїх легенях. Розслаб свої м'язи. Так, подриґай пальцями. Відчуй своє тіло знову, під впливом тяжіння, у повітрі Відродись у своєму довгому сні. Ось. Твоє тіло знову поєднується з Всесвітом кожною своєю точкою, наче ви дві окремі сутності. Наче ми дві окремі сутності.

§3Хто ми? Колись нас називали духами гір. Батьком сонцем і матір'ю місяцем. Духами предків та тварин. Джинами. Привидами. Зеленими чоловічками. Богами, демонами. Ангелами Полтерґейстами. Чужими, прибульцями. Лептонами, кварками. Слова змінюються. Але ми - ні.

§2Ми є Всесвіт. Ми є все те, що ти не вважаєш собою. Ти дивишся на нас зараз, крізь свою шкіру, крізь свої очі. І чому ж Всесвіт торкається твоєї шкіри й кидає на тебе світло? Щоб побачити тебе, гравець. Щоб пізнати тебе. І щоб ти пізнав її. Я маю розповісти тобі історію.

§2Колись, давним-давно, жив гравець.

§3Цим гравцем був ти, PLAYERNAME.

§2Іноді він вважав себе людиною, яка живе на тонкій скоринці кулі з розплавленої породи, що обертається. На кулі з розплавленої породи, що обертається навколо іншої кулі, з палаючого газу, який був у триста тридцять тисяч разів масивніший за нього. Вони були так далеко один від одного, що світові потрібно було вісім хвилин, щоб подолати цю відстань. Світло було інформацією від зірки, і могло спалити твою шкіру на відстані в сто п'ятдесят мільйонів кілометрів.

§Іноді гравець мріяв бути шахтарем, у світі, який був плоским та нескінченним. З квадратним сонцем білого кольору. Дні там були короткі -  було багато занять, а смерть була лише тимчасовою незручністю.

§3Іноді гравець мріяв розчинитись у цій історії.

§2Іноді гравець мріяв про інші речі та інші світи. Іноді ці мрії були бентежливими. Іноді вони були справді прекрасні. Іноді гравець засинав і бачив сон, з якого перестрибував до іншого, а прокидався у результаті вже в третьому.

§3Іноді гравець бачив уві сні слова на екрані.

§2Давай заглянемо у минуле.

§2Атоми гравця були розкидані по траві, ріках, повітрі й землі. Жінка збирала ці атоми: вона їх їла, пила та вдихала; і жінка зібрала з них гравця у своєму тілі.

§2І гравець прокинувся — із теплого, темного світу всередині материнського тіла, у свій довгий сон завдовжки з життя.

§2І гравець став новою історією, яку раніше не розповідали, записаною літерами свого ДНК. Гравець став новою програмою, що ніколи раніше не запускалася, зібраною з початкового коду, якому мільярди років. Гравець став новою людиною, яка ніколи не жила раніше, створеною з молока і материнської любові.

§3Ти цей гравець. Ти історія. Ти програма. Ти людина.  Створена з молока та материнської любові.

§2Зазирнімо ще глибше.

§2Сім мільярдів атомів створили тіло гравця задовго до цієї гри, в серці зірки. Тому ти, гравець, теж є частиною зоряної інформації. І ти, гравець, проходиш крізь історію, через інформаційний ліс, посаджений людиною, на ім'я Джуліан, у плоскому нескінченному світі, створеному людиною, на ім'я Маркус, що існує всередині маленького, особистого світу, створеного гравцем, який живе у Всесвіті, створеному...

§3Цить. Іноді гравець створював маленький, особистий світ – затишний, простий та теплий. А іноді – важкий, холодний та складний.  Іноді він створював модель Всесвіту в голові; з частинок енергії, що рухаються крізь великі порожні простори. Іноді він називав їх «електронами» та «протонами».

§2Іноді – «планетами» та «зірками».

§2Іноді він вірив, що він у Всесвіті, створеному з енергії, що складається з «так» і «ні»; з нулів та одиниць; із рядків коду. Іноді він вірив, що грає у гру. Іноді він вірив, що читає слова на екрані.

§3Ти гравець, який читає слова...

§2Цить... Іноді гравець читав рядки коду на екрані. Розшифровував їхні слова; перетворював слова на сенс; а сенс - у почуття, емоції, теорії, ідеї, і гравець починав дихати частіше, глибше, відчуваючи, що живе, що ті тисячі смертей були несправжніми, і гравець все ж таки досі живий.

§3Ти. Ти. Ти живий.

§2а іноді гравець вірив, що Всесвіт говорив з ним через сонячне світло, яке пробивалося крізь листя, що шелестить у літніх деревах

§3а іноді гравець вірив, що Всесвіт говорив з ним через світло, що падає з морозного, нічного зимового неба, коли промінчик світла, що досяг краю ока гравця, міг бути світлом зірки в мільйон разів важчою, ніж сонце, що перетворює свої планети на плазму, просто щоб стати видимим на мить для гравця, що йде додому в далекому куточку Всесвіту, до знайомих дверей, до запаху їжі, щоб знову поринути у свій сон

§2а іноді гравець вірив, що Всесвіт говорив з ним через нулі і одиниці, через електрику, що біжить по світу, через рядки слів, що промотуються, на екрані, що з'являються в кінці сну

§3і Всесвіт казав: «Я люблю тебе»

§2і Всесвіт казав: "Ти грав добре"

§3і Всесвіт казав: «Все, що тобі потрібне – усередині тебе»

§2і Всесвіт казав: «Ти сильніший, ніж ти думаєш»

§3і Всесвіт казав: «Ти і є денне світло»

§2і Всесвіт казав: «Ти і є ніч»

§3і Всесвіт казав: «Темрява, з якою ти борешся - усередині тебе»

§2і Всесвіт казав: «Світло, яке ти шукаєш - усередині тебе»

§3і Всесвіт казав: «Ти не самотній»

§2і Всесвіт казав: «Ти не відокремлений від інших»

§3і Всесвіт казав: «Ти — Всесвіт, що пробує себе на смак, говорить із собою, читає свій власний код»

§2і Всесвіт казав: «Я люблю тебе, бо ти є любов».

§3І закінчилася гра, і гравець прокинувся від сну. І гравець почав бачити новий сон. І гравець почав знову мріяти, мріяти сильніше. І гравець був Всесвітом. І гравець був любов'ю.

§3Гравець – це ти.

§2Прокинься.
